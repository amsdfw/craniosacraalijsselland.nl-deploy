---
title: "Wat is het?"
weight: 3
header_menu: true
---

Cranio Sacraal therapie, wat is het?
Craniosacraal therapie is een holistische behandelmethode die werkt met een hele subtiele, zachte aanraking en daarbij kijkt naar de gehele mens, zowel fysiek als emotioneel.

Craniosacraal therapie is een therapie die werkt aan het bindweefsel in ons lichaam, de fascie. De fascie is een fascinerend weefsel. Het zit niet alleen overal in het lichaam, het is ook overal verbonden met elkaar. Fascie verbindt het hele lichaam. Vergelijk het met een afgepeld mandarijntje dat laat zien dat elk laagje verbonden is. Al het witte om de mandarijn en de vliesjes tussen elk partje kun je vergelijken met het bindweefsel in ons lichaam.

3G2A7900b
Cranio Sacrale Systeem
Het Cranio Sacrale systeem bestaat uit de hersenen, het ruggenmerg, en het dikke vlies dat daaromheen zit.   
Het hersenvocht heeft een eigen ritme, dat als een uitdijende en inkrimpende golf beweegt. Alle botjes en weefsels bewegen mee. Een geoefend therapeut kan dit ritme overal op het lichaam voelen. Het wordt ook wel beschouwd als de ademhaling van ons zenuwstelsel. Dit stelsel regelt de werking van vrijwel alles wat er in het lichaam gebeurt (ons zogenaamde besturingssysteem): spijsvertering, ademhaling, hartslag, bloeddruk etc.

Het systeem raakt verstoord
Een verstoring van het systeem is van invloed op de ontwikkeling en werking van de hersenen en het centrale zenuwstelsel. Het systeem kan uit balans raken, krimpen of vast gaan zitten door lichamelijke en emotionele problemen.

Deze verbinding van de fascie door het hele lichaam betekent ook dat de oorzaak van bijvoorbeeld nekklachten vaak niet uit de nek komt. Het kan bijvoorbeeld door een spanning vanuit de fascie van het buikgebied komen. Stress of een emotioneel trauma vastgehouden in het bindweefsel van het buikgebied, kan dus zorgen voor nekklachten. Ik kijk in dit geval dan ook naar de oorzaak van de stress of de betekenis van het emotionele trauma.

Oorzaken van spanning in de fascie zijn dus niet alleen fysiek (een ongeval, ziekte of lichamelijke overbelasting), maar ook stress of een emotioneel trauma (v.b: onverwerkte jeugdherinnering, te hoge werkdruk, verlies door scheiding) kunnen dat zijn. Heel vaak is het een combinatie van meerdere factoren. Deze trauma's zetten zich vast als spanning in het bindweefsel en kunnen, zelfs na jaren, leiden tot velerlei symptomen, zoals hoofdpijn en vermoeidheid.