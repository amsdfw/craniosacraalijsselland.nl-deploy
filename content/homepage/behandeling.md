---
title: "Behandeling"
weight: 2
header_menu: true
---

Je kunt zonder verwijzing van de huisarts een afspraak maken. Als je voor het eerst bij me komt, hebben we een kennismakingsgesprek. Daarin kun je mij meer vertellen over je klacht. Ik zal je een aantal vragen stellen met betrekking op zowel fysieke als psychische klachten, erfelijke aandoeningen, ongelukjes, ongevallen en bijzonderheden betreffende de bevalling. Na het gesprek volgt een lichamelijk onderzoek.Tijdens het onderzoek van het craniosacrale systeem wordt er nagegaan waar in je lichaam zich spanningen in het bindweefsel voordoen, die mogelijk een aandeel kunnen hebben in je klachten. Na afloop van het onderzoek zal er met je besproken worden wat de bevindingen zijn en of craniosacraaltherapie voor jou zinvol is (soms zijn er contraindicaties) Daarna maken we 2 vervolg afspraken. In mijn behandeling neem ik de tijd om naar de samenhang te zoeken tussen je klachten, je lijf en je verhaal. Om te ontdekken of craniosacraaltherapie voor u verandering van klachten geeft, zullen we na 3-4- behandelingen het effect evalueren. Om je lichaam de tijd te geven om te reageren op de behandeling, is de behandelfrequentie meestal om de 3-4 weken. Bij klachten waar de beweeglijkheid van de (schedel) gewrichten ernstig is verstoord, wordt de behandelfrequentie gemiddeld wat hoger naar 1x per 2 weken.
De behandeling is erop gericht het lichaam ontspanning aan te bieden en klachten op te heffen. Dat gebeurt door het Cranio Sacrale systeem en het bindweefselsysteem hun bewegingsvrijheid terug te geven. Om dat te bereiken zal ik mijn handen op je lichaam leggen. Ik volg jouw ritme met zachte aanraking. Hierdoor is het gemakkelijker voor je lichaam om spanningen los te laten en in een diepe ontspanning te komen.
Je lichaam ontvangt hierdoor net die hulp die nodig is om het zelfgenezende vermogen weer op gang te brengen. Door de behandeling kunnen snelle of geleidelijke veranderingen plaatsvinden. Misschien voel je op bepaalde plaatsen warmte of kou, spanning of diepe ontspanning. Ook kunnen er herinneringen of emoties boven komen.
Ik zal hier respectvol aandacht aan schenken. Meestal neemt het lichaam de eerste paar behandelingen de tijd om te regenereren (herstellen, ontspannen). Pas naverloop van tijd gaat het lichaam "oude rommel" opruimen. Op de eerste drie afspraken na, zal de behandelfrequentie niet heel hoog zijn (gemiddeld eens per maand).


Check out [this page](services) I created. It carries a lot more details...
